mss* m. ³-

Praefatio.

Proxima hieme in universitatis Bonnensis program-
mate (Natalic. imperat. a. 1898) Antonius Elter ex codice
Taurinensi duos edidit dialogos qui inscribuntur 'lc-›otwou
τοῦ Καπραρίου Ἐρμὸδοτος ἠ περὶ κάλλους et Μουσοκλῆς ἡ
περὶ ἀρίστου βίου. Ex multis adnotationibus editioni adiectis,
ultro apparet aliquam rationem interesse inter scriptorem
dialogorum et Lucianum‚ celeberrimum alterius post Chris-
tum saeculi. His exemplis collatis etiamsi dubium non est,
quin scriptor Luciani libros legerit et secutus sit, tamen
opus erit primum omnia Lucianeae lectionis vestigia ex
dialogis congerere, ut accuratius deinde perspicere possi-
mus, qua ratione Luciani libris usus sit. Neque talia
disquirere in scriptore quamvis parum cognito aut prae-
claro inutile esse videbitur. Nam hac re primum for-
tasse non nihil efficitur ad dialogos ipsos explicandos
et ad naturam scriptoris genusque cognoscendum. Et sunt
re vera multa in dialogis, quae ut explanentur postulant.
Neque enim constat, quis aut qualis sit scriptor illo, qui
in codice Taurinensi audit Ioannes Katrarius‚ neque qua
aetate scripti sint dialogi compertum habemus. Accedit
quod eodem codice Taurinensi continetur tertius dialogus,
qui inscribitur Ἕρμιππος ἢ περὶ ἀστρολογίας, quem primum
Bloch Havniae a. 1830 ct nuper ad fidem codicis Vati-
cani (saeC. XIV) Kroll et Viereck Lipsiae a. 1895 edi-
derant. Atque cum a librario codicis Taurinensis cidem
Katrario Hermippus dialogus attribuatur, si etiam in
hoc dialogo vestigia Lucianea inesse demonstraverimus,

